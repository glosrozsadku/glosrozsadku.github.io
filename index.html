<!DOCTYPE html>
<html>
    <head>
        <meta charset="utf-8">
        <title>Ryś</title>
        <style>
             h1 {color: rgb(10, 44, 82);}
            body {background-color:rgb(199, 223, 232);}
            h2 {color: rgb(57, 93, 120);}
             p {color: rgb(41, 41, 41);}
            li {color: rgb(41, 41, 41);}
        </style>
    </head>
    <body>
        <h1>Ryś</h1>
        <img src="ryś.jpg" width="300"/>
        <h2>Charakterystyka</h2>
        <p>Ryś to bardzo tajemnicza postać. Przemyka jak duch wśród leśnych ostępów i spotkać go,
            to naprawdę ogromna sztuka. Szczerze zazdroszczę wszystkim tym, którzy mieli okazję spotkać
            całkiem dzikiego rysia, bo nie sztuką jest obcować z tym zwierzęciem w zagrodzie, czy też 
            obserwując kroczącego na wybiegu w zoo. Chociażby ten wybieg przypominał najbardziej dzikie
            siedlisko, i tak nie będzie to samo, co spotkanie w dziczy, bez ogrodzeń, w nawet najbardziej
            uprzemysłowionym lesie, ale najważniejsze że z dzikim, całkiem dzikim rysiem. Dlaczego to taka
            trudna sztuka spotkanie z tym zwierzęciem? Bo ryś nie lubi mieć towarzystwa, woli sam chadzać,
            to tu, to tam. On nawet swoich braci i sióstr nie chce widywać po opuszczeniu rodzinnego „domu”,
            bo to potencjalna konkurencja w łowisku, a ryś przy swoich rozmiarach musi zjeść. Dorasta do 
            około 90 – 110 cm długości ciała, osiąga wagę nawet 35 kg, a kłębie ma wysokości niemal 80 cm.
            To czyni zeń największego leśnego kota Europy.</p>
        <h2>Dlaczego stroni od ludzi?</h2>
        <p>Po pierwsze bo wroga lepiej unikać, po co wychodzić mu naprzeciw i się z nim konfrontować, jak można
            zniknąć i nie dać mu się zauważyć. Tym bardziej, że my ludzie mamy w stosunku do drapieżników naprawdę
            otępiałe zmysły, a nasze reakcje są tak opóźnione, że już na wstępie przegrywamy z rysiami. Po drugie
            dlatego, że człowiek wyrządził wiele złego w życiu tych zwierząt. Strach przed człowiekiem to jedna z 
            tych rzeczy, które każde kolejne pokolenie rysi wysysa z mlekiem matki. Z resztą nie ma się co dziwić,
            przecież zabraliśmy tym zwierzętom łowiska, chociaż to nie aż taka straszna szkoda, bo w tej materii ryś 
            by sobie poradził, chyba większą szkodą dla nich jest przekształcenie krajobrazu, zniszczenie potencjalnych 
            miejsc rozrodu – cichych, na uboczu, z dala od wielkomiejskiego szumu. Chociaż teraz próbujemy odkupić swoje 
            winy wobec rysia, tworząc rezerwaty, przywracając go naturze.</p>
        <h2>Ryś-doskonały łowca</h2>
        <p>Jak trzeba to ściga do upadłego. Rządzi nim głód, który musi zaspokoić by przetrwać. Wielkość obszaru będącego
            we władaniu danego rysia zależy także od tego, jakiej płci jest dany osobnik, dlatego że samice z reguły zajmują
            mniejsze terytoria. Jak podają różne źródła powierzchnia wynosi w granicach 130 km2. Kolejną istotną kwestią
            jest zasobność środowiska, od niej też zależy jak duży rewir zajmie ryś. Największe znane terytorium tego 
            drapieżnika na terenie Polski, sprawdzone na podstawie badań telemetrycznych, liczyło 350 km2!!! Populacja sarny,
            czyli ulubionej ofiary rysia, według szacunków Polskiego Związku Łowieckiego, liczy sobie około 800 tys. 
            osobników. Nie sposób nie zgodzić się z tymi danymi, samemu można zaobserwować chadzające to tu, to tam rudle,
            które liczą nawet po kilkanaście osobników, tak do nieco ponad dwudziestu i są niemal na każdym kroku. Gdzie się
            nie obrócisz, na byle jakiej łące jest sarna, na byle jakim ugorze, polu, sarny są. Pokarmu i dla dwunożnych
            myśliwych, i dla rysi spokojnie wystarczyłoby. Ale strach przed ludźmi w tej walce eliminuje rysie, poza tym brak
            odpowiednich miejsc do rozrodu. Można powiedzieć, że sarny nawet na tym korzystają i w pojedynku ryś vs. sarna,
            ta druga wygrywa, chociaż ze strony człowieka też czyhają na nią różne, czasami nawet bardzo wymyślne, zagrożenia.
            Po pierwsze myśliwi, po drugie ruch drogowy, po trzecie miasta, czyli ogólnie rzecz biorąc rzeczy dość nowe, 
            których ssaki te muszą się nauczyć. Życie jednak rysia nie rozpieszcza i tylko 1 na 5 polowań zwieńczone jest 
            sukcesem, a te dane należy odnieść do osobników dorosłych, które średnio co 38 h są w stanie chwycić ofiarę. 
            Słabszym, nieco mniej doświadczonym kotom, polowanie zajmuje więcej czasu i ssaki potrzebują aż 105 h, by móc 
            coś zjeść. Ulubioną porą polowań jest noc, wówczas koty poświęcają aż 7 godzin by oddać się pozyskaniu pokarmu. 
            Samice, które karmią młode poświęcają nieco więcej czasu z przyczyn chyba oczywistych, w końcu musi nie tylko jeden,
            lecz jeszcze kilka innych pyszczków odpowiednio wykarmić.</p>
      
        <h2>Rodzaje:</h2>
        <ul>
            <li>ryś rudy</li>
            <li>ryś kanadyjski</li>
            <li>ryś euroazjatycki</li>
            <li>ryś iberyjski</li>
        </ul>
        <h2>Miejsca występowania</h2>
        <img src="miajsca.png" width="400"/>
    </body>
</html>

